---
audience: all
title: "«ΓΙΑ ΤΗΣ ΜΑΡΟΥΛΛΟΥΣ Τ’ ΑΜΜΑΘΚΙΑ»"
startDate: 2001-04-14
endDate: 2021-05-29
city: Nicosia

---

## ![](/images/uploads/970maroullous/2021/05.jpeg)  
More about the event:

H Κεντρική σκηνή του Σατιρικού θεάτρου παρουσιάζει την Κυπριακή κωμωδία ΓΙΑ ΤΗΣ ΜΑΡΟΥΛΛΟΥΣ Τ’ ΑΜΜΑΘΚΙΑ του Μιχάλη Τερλικκά, σε σκηνοθεσία Βασίλη Μιχαήλ.

Τρία αδέλφια ερωτεύονται την ίδια κοπέλα και αγωνίζονται να την κατακτήσουν. Μέχρι που είναι ικανοί να φτάσουν για να κερδίσουν την εκλεκτή της καρδιάς τους; Πείσματα, κόντρες, στοιχήματα, τεχνάσματα και "χαλάστρες" δημιουργούν ένα απίστευτο γαϊτανάκι παρεξηγήσεων και αντιπαραθέσεων, δοσμένων μέσα από το πρίσμα της κωμωδίας.

Ο Μιχάλης Τερλικκάς, εξαιρετικός γνώστης της λαϊκής μας παράδοσης και της κυπριακής διαλέκτου, επηρεασμένος από προσωπικά βιώματα αλλά και πραγματικές ιστορίες του "τζιαιρού" του, μας δίνει ένα ζωηρό κείμενο το οποίο αναδεικνύει τον πλούτο της κυπριακής ντοπιολαλιάς. Το έργο του, το οποίο μιλά για τη αγάπη, αυτό το αρχέγονο αίσθημα που ορίζει τη ζωή μας, είναι ένα πολύχρωμο μωσαϊκό της παλιάς Κύπρου και των ανθρώπων της, με τους αυθεντικούς χαρακτήρες της υπαίθρου και τα ήθη και έθιμα του τόπου μας.

**Η ΥΠΟΘΕΣΗ ΤΟΥ ΕΡΓΟΥ**

Δεκαετία του 50. Η Λαμπού εν’ σιηράτη έσιει 10 χρόνια τζι έσιει 3 γιούς. Τον Φυλακτήν πον εις τα ξένα, τον Μελήν τζιαι τον Μουζούρην. Ο Μελής τζιαι ο Μουζούρης αγαπούν τζιαι οι δκυο την κόρην του Θεμιστοκλή, την Μαρουλλούν, χωρίς να ξέρουν ο ένας για τον άλλον. Σε κάποιαν στιγμήν τα δκυο αδέρφκια αντιλαμβάνουνται ότι αγαπούν την ίδιαν κοπέλλαν τζιαι τσακώνουνται. Με την επέμβασην του καφετζιή συμφωνούν να βάλουν στοίσιημαν, να αγωνιστούν ποιος έννα την κερτίσει τζι άμαν έρτει η ώρα να πέψουν προξένια τζιαι οι δκυο για να αποφασίσει η Μαρουλλού ποιον θέλει. Ο αγώνας ξεκινά. Ώσπου στρέφεται που την Βραζιλίαν ο Φυλακτής, ο μεγάλος γιος, τζι άμαν θωρεί την Μαρουλλούν, ερωτεύκεται την τζιαι τζιείνος…

**ΣΥΝΤΕΛΕΣΤΕΣ ΤΗΣ ΠΑΡΑΣΤΑΣΗΣ**

**Συγγραφή:** Μιχάλης Τερλικκάς

**Σκηνοθεσία:** Βασίλης Μιχαήλ

**Σκηνικά/Κοστούμια:** Στέφανος Αθηαινίτης

**Βοηθός Σκηνοθέτης/Μουσική Επένδυση:** Ζήνα Καυκαρίδου

**Σχεδιασμός Φωτισμού:** Βικέντιος Χριστιανίδης

**Βοηθός Σκηνογράφου**: Μόνικα Χατζηβασιλείου

**Ζωγραφική Εκτέλεση Σκηνικού:** Martin Meason

**Κατασκευή Σκηνικού:** Γιώργος Χριστιανόπουλος

**Φωτογραφίες:** Δώρος Κακούρης

**Οπτική Επικοινωνία:** Λέανδρος Ταλιώτης

**ΠΑΙΡΝΟΥΝ ΜΕΡΟΣ ΟΙ ΗΘΟΠΟΙΟΙ:**

Χάρης Πισίας, Σπύρος Γεωργίου, Δήμητρα Δημητριάδου, Γιώργος Μουσκοβίας, Σκεύος Πολυκάρπου, Πέτρος Τίγρης, Ιωάννα Μαραγκού.

**ΠΡΕΜΙΕΡΑ:**

ΣΑΤΙΡΙΚΟ ΘΕΑΤΡΟ **- Σάββατο, 15 Μαΐου 2021 στις 8.00μ.μ.**

**ΠΑΡΑΣΤΑΣΕΙΣ - ΠΟΤΕ & ΠΟΥ**

* **ΛΕΥΚΩΣΙΑ, Κεντρική Σκηνή Σατιρικού Θέατρου**

Κάθε Σάββατο και Κυριακή στις 8.00μ.μ.

Κατά τους μήνες Ιούλιο, Αύγουστο και Σεπτέμβριο, η παράσταση θα περιοδεύσει σε Δήμους και Κοινότητες της Κύπρου.

**ΕΙΣΟΔΟΣ:** €15 | €12 (μαθητές, φοιτητές, συνταξιούχοι)

Εισιτήρια: [**www.soldoutticketbox.com**](https://www.soldoutticketbox.com/)

**Λόγω του περιορισμένου αριθμού διαθέσιμων θέσεων είναι απαραίτητη η προκράτηση και η προαγορά εισιτηρίου. Στις παραστάσεις θα τηρούνται αυστηρά όλα τα ενδεικνυόμενα μέτρα προστασίας με βάση το υγειονομικό πρωτόκολλο. Παρακαλείται το κοινό όπως προσέλθει έγκαιρα στο θέατρο για αποφυγή τυχόν συνωστισμού.**

**Χορηγοί :**

Tο Σατιρικό Θέατρο επιχορηγείται από τον **ΘOK** (Μέγας Θεσμικός Χορηγός).

Χορηγός παράστασης: **ΟΠΑΠ**

Χορηγός Επικοινωνίας το Ραδιόφωνο και η Τηλεόραση του **ΡΙΚ**.

Χορηγός Επικοινωνίας: **Δίεση 101,1**.