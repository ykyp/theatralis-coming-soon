---
title: "OI FASOULIDES TOU KATSIPORA"
startDate: 2021-03-14T21:00:00Z
endDate: 2021-04-25T21:00:00Z
city: "NICOSIA"
audience: "children"
---
Πρεμιέρα:  Κυριακή 14 Μαρτίου 2021, στις 11.00 π.μ.

 

Το Θέατρο Δέντρο παρουσιάζει το αριστούργημα του Φεντερίκο Γκαρθία Λόρκα «ΟΙ ΦΑΣΟΥΛΗΔΕΣ ΤΟΥ ΚΑΤΣΙΠΟΡΑ», που υπόσχεται να μαγέψει τα παιδιά, για περιορισμένο αριθμό παραστάσεων, σε σκηνοθεσία Κατερίνας Λούρα.

 

… Έτσι, όλα γίνονται ένα παιχνίδι. Ένα παιχνίδι όμως που απαιτεί ειλικρίνεια και πίστη για να έχει ενδιαφέρον. Ένα παιχνίδι δηλαδή σαν το θέατρο.…

 

η ιστορία

Οι περιπέτειες της Δόνιας Ροζίτας και του Κοκολίκου που παλεύουν με όλες τους τις δυνάμεις ενάντια στον μοχθηρό Δον Κριστομπίτα, ως μια συνέχεια της αιώνιας διαμάχης ανάμεσα στο καλό και το κακό, διανθισμένες με μουσική και τραγούδια, θα συνθέσουν μια πραγματικά πολύ χαρούμενη και ευφάνταστη παράσταση, όχι μόνο για μικρούς, αλλά και για μεγάλους.

 

Μια «κωμικοτραγωδία» την χαρακτηρίζει ο ίδιος ο δημιουργός της. Πρόκειται για ένα έργο που γράφτηκε το 1931 για κουκλοθέατρο, όπου και πρωτοπαρουσιάστηκε. Το θέατρο των Φασουλήδων το έφτιαξε σε νεαρή ηλικία μόνος του ο Φρεντερίκο Γκαρθία Λόρκα, κατασκευάζοντας ανδρείκελα από χαρτόνι διασκεδάζοντας με αυτά κάθε είδους κοινό, από τα πανεπιστήμια και τα ιδρύματα μέχρι τις λαϊκές γειτονιές και το θέατρο.

 

Το έργο που ανεβάζει το Θέατρο Δέντρο, βασίζεται στο γνωστό μοτίβο της όμορφης κοπέλας - μάσκας/κούκλας - που αναγκάζεται να παντρευτεί έναν πλούσιο άντρα. Ο τρομερός σύζυγος, είναι ο άνθρωπος που ο πλούτος δεν θα του φέρει την ευτυχία, όσο κι αν μπορεί να την αγοράσει. Στο τέλος του έργου, θα σκάσει κυριολεκτικά από το κακό του, νικημένος από τη δύναμη της αγάπης.

 

ΤΑΥΤΟΤΗΤΑ ΠΑΡΑΣΤΑΣΗΣ

Συγγραφέας: Φεντερίκο Γκαρθία Λόρκα  

Διασκευή: Λάζαρος Λαζάρου

Σκηνοθεσία: Κατερίνα Λούρα

Σκηνικά/Κοστούμια:  Κατερίνα Κωνσταντίνου

Μουσική Σύνθεση: Κυριακή Ιακωβίδου 

Στίχοι: Ελένη Αναστασίου

Μάσκες: Μάρθα Φωκά

Σχεδιασμός Φωτισμού: Χρίστος Γωγάκης 

Διεύθυνση παραγωγής: Γιάννος Λούρας

 

Επί Σκηνής:

Κατερίνα Λούρα,Αντώνης Κλεάνθους, Κωνσταντίνος Δημητρίου, Μαρία Χριστοδούλου, Γιώργος Ιωσήφ

Μουσικός Επί Σκηνής (Πιάνο): Αντρέας Μιχαλόπουλος

 

ΠΡΕΜΙΕΡΑ: Κυριακή 14 Μαρτίου 2021, 11.00 π.μ.

ΠΑΡΑΣΤΑΣΕΙΣ: Κάθε Κυριακή στο Θέατρο Δέντρο 11.00 π.μ.

*Για περιορισμένο αριθμό παραστάσεων.

 

Λόγω των μέτρων και του περιορισμένου αριθμού διαθέσιμων θέσεων είναι απαραίτητη η προκράτηση και η προαγορά εισιτηρίου.

 

ΧΟΡΗΓΟΣ: Πολιτιστικές Υπηρεσίες Υπουργείου Παιδείας και Πολιτισμού

ΧΟΡΗΓΟΙ ΕΠΙΚΟΙΝΩΝΙΑΣ: ΡΙΚ, ΔΙΕΣΗ 101.1

