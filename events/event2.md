---
title: "«ΕΓΚΛΗΜΑΤΑ ΚΑΡΔΙΑΣ»"
startDate: 2021-03-26T21:00:00Z
endDate: 2021-04-25T21:00:00Z
city: "Pafos"
audience: "all"
---
Περίληψη: Το έργο διαδραματίζεται στην κουζίνα του πατρικού σπιτιού των αδελφών Μαγκράθ, στο Χέιζλχαρστ του Μισσισσιπή, μια μικρή πόλη του Νότου. Οι αδερφές Λέννυ Μαγκράθ, η Μεγκ Μαγκράθ και η Μπέιμπ Μποτρέλ, όταν ξεκινά το έργο δεν βρίσκονται μαζί. Η Λέννυ, που είναι η μεγαλύτερη αδελφή, ενημερώνει την Μέγκ, πως η μικρή τους αδελφή πυροβολεί τον άντρα της Ζάκερυ  Μποτρέλ και συλλαμβάνεται από την αστυνομία. Σε μια άλλη εξέλιξη η Λέννυ που έχει την φροντίδα του παππού, ενημερώνει και τις δύο αδελφές ότι ο παππούς τους βρίσκεται στο νοσοκομείο. Με αφορμή τα δύο αυτά γεγονότα η Μεγκ, που αναζητά την τύχη της ως τραγουδίστρια επιστρέφει στο πατρικό σπίτι και σε λίγο καταφθάνει και η μικρή αδερφή, η Μπέιμπ, αφού την άφησαν ελεύθερη με εγγύηση από την φυλακή του αστυνομικού τμήματος.

 

Η συνάντηση των τριών θα φέρει στο φως ανείπωτα πράγματα, τα οποία οδηγούν τις τρεις αδερφές σε διαφωνίες, διαπληκτισμούς και καυγάδες, βγάζοντας στην επιφάνεια όλα τα κρυμμένα μυστικά της οικογένειας. Ταυτόχρονα θα φανερωθούν τα «εγκλήματα καρδιάς» που αφορούν πρώτιστα τις ίδιες αλλά και τους άλλους. Στο τέλος οι τρεις αδελφές, αφού πρώτα παντρέψουν τον πόνο και τη δυστυχία τους  θα καταλήξουν σε συμφιλίωση, και θα αποδεχτούν η μια την άλλη,  προκειμένου να σμικρύνουν τον στερημένο από αγάπη κόσμο τους και να ξαναγίνουν οικογένεια. Όλα αυτά με το χιούμορ που διακατέχει τους ανθρώπους μιας επαρχιώτικης μικρής πόλης του νότου.

 

Συντελεστές:

Κείμενο: Μπεθ Χένλυ

Μετάφραση: Χριστίνα Μπάμπου-Παγκουρέλη

Σκηνοθεσία: Βαρνάβας Κυριαζής

Σκηνικά/Κοστούμια: Λάκης Γενεθλής

Σχεδιασμός Φωτισμών: Σταύρος Τάρταρης

Μουσική επιμέλεια: Βαρνάβας Κυριαζής/Σεμέλη Κυριαζή

Βοηθός σκηνοθέτη: Σεμέλη Κυριαζή

Πρωταγωνιστούν με σειρά εμφάνισης οι Ηθοποιοί: Σαλώμη Ιεροπούλου, Μαρία Κωνσταντίνου, Γιώργος Αναγιωτός, Μάρθα Κωνσταντίνου, Ιωάννα Παπαμιχαλοπούλου, Εύρος Βασιλείου.

 

Καλλιτεχνική Διεύθυνση Θεάτρου «ΔΙΟΝΥΣΟΣ»: Χρήστος Γιάγκου

 

Τακτικές παραστάσεις (Λευκωσία): Παρασκευή & Σάββατο στις 8.00 μ.μ.&Κυριακή στις 6.30 μ.μ. μέχρι τις 25 Απριλίου 2021

Μέγας χορηγός: Θεατρικός Οργανισμός Κύπρου 

Χορηγοί επικοινωνίας: Ραδιοφωνικό Ίδρυμα Κύπρου, Δίεση 101,1

